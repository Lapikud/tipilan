## 1. Üldist

1. **1.1** League of Legends (edaspidi LoL) turniir toimub kahepäevase üritusena **24.–25. oktoober 2025** Tallinna Tehnikaülikooli (TalTech) ruumides, Ehitajate tee 5, Tallinn.
2. **1.2** Turniiri auhinnafondiks on **3500€**, mis jaguneb järgnevalt:
   1. **1.2.1** Esimese koha saanud võistkond – **400€** võistleja kohta
   2. **1.2.2** Teise koha saanud võistkond – **200€** võistleja kohta
   3. **1.2.3** Kolmanda koha saanud võistkond – **100€** võistleja kohta
3. **1.3** Võidusumma makstakse välja võistleja pangakontole
   1. **1.3.1** Alaealise võistleja puhul makstakse võit vanema/eestkostja pangakontole

## 2. Võistkonnad ja võistlejad

1. **2.1** Võistkonnas peab olema:
   1. **2.1.1** Viis liiget (iga liige edaspidi eraldi kui *Võistleja*)
   2. **2.1.2** Üks liige on võistkonna kapten (eestkõneleja)
   3. **2.1.3** Kõik liikmed peavad registreerumise hetkel olema vähemalt 16-aastased
   4. **2.1.4** Treeneri kasutamine turniiri jooksul ei ole lubatud
   5. **2.1.5** Lubatud välja vahetada üks registreeritud ja füüsiliselt kohal olev liige
2. **2.2** Võistleja peab esitama enda kohta ainult tõest informatsiooni ning olema valmis Korraldajale tõendama enda isikut.
3. **2.3** Võistkonna nimi ja logo ning võistleja arvutimängu alias ja avatar peab olema sünnis — keelatud on roppused, vulgaarsused, poliitilised või religioossed sõnumid, viited alkoholile, narkootikumidele või muudele mõnuainetele.
4. **2.4** Võistleja esindab terve turniiri vältel ainult iseennast (st. enda asemel ei või lasta kellelgi teisel võistelda).
5. **2.5** Alla 18-aastased võistlejad peavad esitama eestkostja nõusoleku turniiril osalemiseks.
6. **2.6** Võistleja peab olema kogu turniiri vältel viisakas ja austama kaasvõistlejaid, korraldajaid ja külastajaid. **TipiLAN ei tolereeri:**
   1. **2.6.1** vihakõnet rahvusliku, rassilise, soolise, seksuaalse või religioosse kuuluvuse, puude, välimuse või vanuse kohta
   2. **2.6.2** ahistamist, ähvardavat, solvavat või agressiivset käitumist
   3. **2.6.3** teise osaleja isikuandmete avaldamist (doxing) või selle tegemisega ähvardamist
   4. **2.6.4** striimi spämmimist või ülekoormamist (hijacking)

Korraldajal on õigus eemaldada võistleja turniirilt nende reeglite rikkumise korral.

## 3. Mängule eelnev

1. **3.1** Turniiril osalemine, matchid ja turniiripuu toimib **challengermode.com** keskkonna kaudu:
   1. **3.1.1** Turniirile peab olema registreeritud kogu meeskond, sh varumängija
   2. **3.1.2** Turniir toimub **EU West** serveris
2. **3.2** Challengermode keskkonnas on match’id automaatsed. Uue match’i puhul on valmisolekuks aega **10 minutit**, seejärel lobby’sse jõudmiseks veel **10 minutit**.
3. **3.3** Draft reeglid:
   1. **3.3.1** Placeholderid ei ole lubatud. Kui champion on draftis lukustatud, peab seda ka mängima
   3. **3.3.3** Mängijad peavad olema rollidele vastavas järjekorras: **Top – Jungle – Mid – Bot – Support**
   4. **3.3.4** Drafter.lol on lubatud ainult mõlema poole nõusolekul
   5. **3.3.5** Sihilik viivitamine ei ole lubatud

## 4. Mängusisesed protseduurid
1. **4.1** Mäng on ametlikult alanud (game of record (edaspidi GOR)) kui kõik 10 mängijat on kaardil ning mäng on jõudnud esimese reaalse interaktsioonini (vt. allpool).
Hetkel kui mäng on jõudnud GOR staatuseni, ei või seda uuesti alustada. Mängu skoori hakatakse sellest hetkest ametlikult jälgima. 
Peale GOR staatuseni jõudmist on võimalik mängu restartida vaid juhtudel, kui käesoleva mängu lõpuni viimine ei osutu mõjuval põhjusel võimalikuks. GOR’i tingimused on järgnevad:
   1. **4.1.1** Kummalgi tiimil õnnestub rünnak või oskuse (ability) kasutamine käsilaste, jungle creep’ide, ehitiste või vastaste vastu
   2. **4.1.2** Vastased näevad teineteist (Clairvoyance ei loe)
   3. **4.1.3** Sisenetakse vastase territooriumile
   4. **4.1.4** Mäng on kestnud vähemalt 2 minutit  
   Pärast GOR-i staatuseni jõudmist ei või mängu uuesti alustada, välja arvatud mõjuval põhjusel (bug, ühenduse probleemid jne).
2. **4.2** Mängu seiskamine:
   1. **4.2.1** Mängu pausile panemise ajal ei tohi lahkuda matši alalt, v.a juhul kui see on ametlikult autoriseeritud
   2. **4.2.2** Korraldajad võivad mängu pausile panna vastavalt vajadusele
   3. **4.2.3** Mõlemal tiimil on õigus võtta kokku kuni **15 minutit pausi** mõjuval põhjusel (disconnect, tark- või riistvara probleemid, mängija endaga juhtub midagi)
3. **4.3** Mängu uuesti alustamine toimub mõlema poole nõusolekul või kohtuniku loal
4. **4.4** Kui tekib takistus ausa mängu läbiviimisel (gamebreaking bug, võrguvead jne), määrab kohtunik uued juhised.

## 5. Match’i lõpetamine

1. **5.1** Võitja on tiim, kellel on mitmemängulise match’i puhul kõige rohkem võite.
2. **5.2** Korraldaja avaldab tulemused kõigile osalejatele ja uuendab Challengermode turniiripuud pärast iga match’i.

## 6. Turniirilt välja langemine

1. **6.1** Tiim võib igal ajal lõpetada osalemise, teavitades kohtunikku või korraldajat.
2. **6.2** Karistused jäävad kehtima turniiri lõpuni.
3. **6.3** Tiimi võib eemaldada, kui nad ei ilmu kohale või pole valmis kokkulepitud ajaks.
4. **6.4** Tiimi registreerunute nimekirja ei saa turniiri jooksul muuta.
5. **6.5** Loobumisel või eemaldamisel antakse loobumisvõit.
6. **6.6** Kõik välja langemised ja välja arvamised tuleb teha koheselt avalikult teatavaks

## 7. Karistused

1. **7.1** Kohtunikud määravad karistusi järgides selles dokumendis toodud juhiseid.
2. **7.2** Karistusi võivad määrata ainult kohtunikud, mitte teised korraldusmeeskonna liikmed.
3. **7.3** Kohtunik teavitab nii eksimuse sisu kui ka määratud karistuse nii reeglite vastu eksinud mängijale, tema tiimile kui ka vastasvõistkonnale. Vajaduse korral võib lisada ka muud infot.
4. **7.4** Kui karistuse määramiseks kulub rohkem kui 3 minutit, võib kohtunik lisada vastava tiimi pausiajale aega juurde.
5. **7.5** Kohtunik peab enne kinnitama eksimuse ning alles siis määrama karistuse. Karistusele ei tohi “välja mõelda” sobivat eksimust.
6. **7.6** Kohtunik peab olema erapooletu, tiimi oskuste tase ei tohi olla määravaks eksimuste ja karistuste jälgimisel.
7. **7.7** Karistusi võib määrata nii kogu tiimile kui ka ühele tiimiliikmele.
8. **7.8** Karistuse sisu võib olla kehtiv nii ühele mängule kui ka tervele turniiril osalemise ajale.
9. **7.9** Tiim ei saa protesteerida vastastiimile määratud karistuse vastu.
10. **7.10** Karistused võivad olla järgnevad:
    1. **7.10.1 Hoiatus:** hoiatus on kirja pandud märguanne mängijale või tiimile väikese eksimuse eest.
    2. **7.10.2 Ban’i kaotus:** tiim ei või karistusele järgneval mängul ban'ida kindel arv tegelasi. Sel juhul kohtunik jälgib, et tiim ei valiks karistusena määratud arvu ban'e ning laseks selle asemel taimeril nulli joosta.
    3. **7.10.3 Mängu kaotus:** tiim saab automaatse kaotuse ühel mängul.
    4. **7.10.4 Match’i kaotus:** tiim saab automaatse match’i kaotuse.
    5. **7.10.5 Diskvalifitseerimine:** diskvalifikatsioon kehtib tervele tiimile. Sellel juhul loobub tiim kõigist võitudest. Kui diskvalifikatsioon on saadud eskaleeruvate eksimuste tulemusel, saab tiim selle osa võitudest, mis neil oli selleks hetkeks välja teenitud.  
       - Mõningatel juhtudel on kohtunikul lubatud diskvalifitseerida ainult üks mängija tiimi asemel. See on sel juhul, kui mängija eksimus ei mõjuta mingil viisil vastasmeeskonda ning on tehtud kaasamata kedagi ka oma tiimist. Üldiselt on see võimalik juhul kui mängija eksimus kuulub kategooriasse *Mittesobilik käitumine – Raske eksimus*. Sel juhul võib ülejäänud tiim turniiril jätkata varumängija olemasolul. Vastasel korral peab ka kogu tiim turniirilt välja langema.
11. **7.11** Karistuste eskaleerimine toimub järgmises järjekorras:  
    Hoiatus → hoiatus → ban’i valimise õiguse kaotus → mängu kaotus → match’i kaotus → diskvalifikatsioon.
12. **7.12** Turniiri eksimused jagunevad järgmiselt:
    1. **7.12.1 Välise abi kasutamine:** eksimus läheb kirja, kui tiim suhtleb mängu ajal ükskõik kellega peale omaenda tiimi ning selle tagajärjel, kohtuniku otsustusel, saab mängus eelise. Eksimuse puhul eeldatakse, et tegu ei olnud tahtliku kavatsusega sohki teha. Tahtlikult ebaõiglase eelise otsimine läheb punkti *Mittesobilik käitumine – Sohk* alla. Karistuseks on hoiatus.
    2. **7.12.2 Juhiste eiramine:** igal mängijal on kohustus järgida Korraldaja ja kohtunike juhiseid. Nende eiramine võib endaga kaasa tuua viivitusi ning vaidlusi. Karistuseks on esimese valiku tegemise kaotus.  
       - Spetsiifiliselt ühele tiimile või mängijale tehtud korralduse eiramine on eraldi eksimus ning kuulub *Mittesobilik käitumine – Keskmine eksimus* alla.
13. **7.13** Mittesobilik käitumine.  
    Mittesobilik käitumine on turniiri käiku häiriv ning võib negatiivselt mõjutada turvalisust, võistlushimu, mängurõõmu või turniiri ausameelsust ning terviklikkust. See ei ole sama, mis konkurentsihimuline käitumine.  
    Mittesobiliku käitumise eksimused jagunevad:
    1. **7.13.1 Kerge eksimus:** käitumine, mis on ebameeldiv, ebaeetiline või häiriv, näiteks liigne ropendamine; nõudmine, et vastane saaks karistuse peale kohtuniku otsust; lõugamine; prügi maha loopimine jne. Karistuseks on hoiatus.
    2. **7.13.2 Keskmine eksimus:** kolm tüüpi juhtumeid:
       - Eirab kohtuniku või Korraldaja juhiseid, mis on mõeldud spetsiaalselt ühele tiimile või ühele mängijale  
       - Kasutab avalikult vihakõnet kellegi suunas  
       - On agressiivne või vägivaldne, kuid see ei ole suunatud teise inimese vastu  
       Karistuseks on mängu kaotus.
    3. **7.13.3 Raske eksimus:** käitumine, mis on selgelt vastuolus turniiri reeglite ja heade tavadega, näiteks tahtlikult turniiri vahendite lõhkumine või ruumi määrimine/lõhkumine. Karistuseks on diskvalifikatsioon, turniiri toimumiskohast eemaldamine või ekstreemsematel juhtudel politsei teavitamine.
    4. **7.13.4 Kokkumäng:** kahe tiimi kokkulepe ebaausalt teiste tiimide vastu mängida ja püüda mõjutada turniiri tulemusi. Karistuseks on mõlema tiimi diskvalifitseerimine.
    5. **7.13.5 Altkäemaks ja panustamine:** keelatud on meelehea (mitte ainult rahaline) nimel loobuda turniirist või püüda muuta match’ide tulemusi. Samuti on keelatud pakkuda kohtunikule stiimulit mängu tulemuse mõjutamiseks või teha panuseid mängude tulemustele. Karistuseks on diskvalifitseerimine.
    6. **7.13.6 Agressiivne käitumine:** kõik inimeste vastu suunatud agressiooni ilmingud, kaasa arvatud ähvardamine ja reaalne vägivald. Karistuseks on diskvalifitseerimine ja toimumiskohast eemaldamine, ekstreemsematel juhtudel politsei teavitamine.
    7. **7.13.7 Vargus:** kuigi igal osalejal on kohustus oma varal silma peal hoida, eeldatakse heade tavade järgimist. Karistuseks on diskvalifitseerimine ja toimumiskohast eemaldamine, vajadusel politsei teavitamine.
    8. **7.13.8 Alkohol ja joove:** alkoholi tarbimine ürituse raames on keelatud. Liigse joobe korral on Korraldajal õigus osaleja toimumiskohast eemaldada.  
       - Kui joobes osaleja on alaealine, informeeritakse sellest tema vanemaid ning politseid.
    9. **7.13.9 Sohk:** teadlik tegevus mängus eelise saavutamiseks, isegi kui see ei ole edukas.  
       Sohki tegemise näited:
       - Püüab näha enda mängu spectator mode’s või saab infot kelleltki, kes saab mängu spectator mode’s vaadata  
       - Mängu modifitseerimine või lisatarkvara kasutamine, mis ei ole tavapärane (nt löögiraadiuse või torni laskeraadiuse nähtavaks tegemine, spawn-taimerid jms; VOIP-programmide kasutamine ei kuulu siia alla)  
       - Teise mängijana või vale nime all esinemine, konto jagamine  
       - Varustuse tahtlik rikkumine või moonutamine, et tekitada viivitusi või mõjutada mängu kulgu  
       - Mängusiseste vigade tahtlik ärakasutamine (glitchid) eelise saamiseks  
       Karistuseks on diskvalifikatsioon.



## 8. Double Elimination

1. **8.1** Double Elimination on turniiri formaat, kus esimeses voorus mängivad kõik 16 tiimi.  
2. **8.2** Pärast avavooru jagunevad tiimid kaheks:  
   1. **8.2.1** Võitjate elimineerimispuu (*upper bracket*) – sinna liiguvad esimeses voorus võitnud tiimid.  
   2. **8.2.2** Kaotajate elimineerimispuu (*lower bracket*) – sinna liiguvad esimeses voorus kaotanud tiimid.  
3. **8.3** Väljalangemine:  
   1. **8.3.1** Iga järgmises voorus kaotav tiim langeb turniirilt välja.  
4. **8.4** Mänguformaat:  
   1. **8.4.1** Esimesed kolm vooru: *Best of 1* – võitja liigub edasi järgmisesse vooru.  
   2. **8.4.2** Upper- ja lower-finaalid: *Best of 3* – võidab see, kes võidab esimesena kaks mängu.  
   3. **8.4.3** Finaal: *Best of 5* – võidab see, kes võidab esimesena kolm mängu.  
5. **8.5** III koha määramine:  
   1. **8.5.1** Finaali kaotaja mängib kaotajate elimineerimispuu võitjaga.  
   2. **8.5.2** Selle kohtumise võitja saab turniiri **III koha**.  
