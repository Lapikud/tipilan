
## 1. Üldist

1.1 League of Legends (edaspidi LoL) turniir toimub kahepäevase üritusena **24.–25. oktoober 2025** Tallinna Tehnikaülikooli (TalTech) ruumides, Ehitajate tee 5, Tallinn.  
1.2 Turniiri auhinnafondiks on **3500€**, mis jaguneb järgnevalt:  
- 1.2.1 Esimese koha saanud võistkond – **400€** võistleja kohta  
- 1.2.2 Teise koha saanud võistkond – **200€** võistleja kohta  
- 1.2.3 Kolmanda koha saanud võistkond – **100€** võistleja kohta  
1.3 Võidusumma makstakse välja võistleja pangakontole  
- 1.3.1 Alaealise võistleja puhul makstakse võit vanema/eestkostja pangakontole  

## 2. Võistkonnad ja võistlejad

2.1 Võistkonnas peab olema:  
- Viis liiget (iga liige edaspidi eraldi kui *Võistleja*)  
- Üks liige on võistkonna kapten (eestkõneleja)  
- Kõik liikmed peavad registreerumise hetkel olema vähemalt 16-aastased  
- Treeneri kasutamine turniiri jooksul ei ole lubatud  
- Lubatud välja vahetada üks registreeritud ja füüsiliselt kohal olev liige  

2.2 Võistleja peab esitama enda kohta ainult tõest informatsiooni ning olema valmis Korraldajale tõendama enda isikut.  
2.3 Võistkonna nimi ja logo ning võistleja arvutimängu alias ja avatar peab olema sünnis — keelatud on roppused, vulgaarsused, poliitilised või religioossed sõnumid, viited alkoholile, narkootikumidele või muudele mõnuainetele.  
2.4 Võistleja esindab terve turniiri vältel ainult iseennast (st. enda asemel ei või lasta kellelgi teisel võistelda).  
2.5 Alla 18-aastased võistlejad peavad esitama eestkostja nõusoleku turniiril osalemiseks.  
2.6 Võistleja peab olema kogu turniiri vältel viisakas ja austama kaasvõistlejaid, korraldajaid ja külastajaid. **TipiLAN ei tolereeri:**  
- vihakõnet rahvusliku, rassilise, soolise, seksuaalse või religioosse kuuluvuse, puude, välimuse või vanuse kohta  
- ahistamist, ähvardavat, solvavat või agressiivset käitumist  
- teise osaleja isikuandmete avaldamist (doxing) või selle tegemisega ähvardamist  
- striimi spämmimist või ülekoormamist (hijacking)  
- sellele õhutamist  

Korraldajal on õigus eemaldada võistleja turniirilt nende reeglite rikkumise korral.

## 3. Mängule eelnev

3.1 Turniiril osalemine, matchid ja turniiripuu toimib **challengermode.com** keskkonna kaudu.  
- Turniirile peab olema registreeritud kogu meeskond, sh varumängija  
- Turniir toimub **EU West** serveris  

3.2 Challengermode keskkonnas on match’id automaatsed. Uue match’i puhul on valmisolekuks aega **10 minutit**, seejärel lobby’sse jõudmiseks veel **10 minutit**.  
3.3 Draft reeglid:  
- Placeholderid ei ole lubatud  
- Kui champion on draftis lukustatud, peab seda ka mängima  
- Mängijad peavad olema rollidele vastavas järjekorras: **Top – Jungle – Mid – Bot – Support**  
- Drafter.lol on lubatud ainult mõlema poole nõusolekul  
- Sihilik viivitamine ei ole lubatud  

## 4. Mängusisesed protseduurid

4.1 Mäng loetakse ametlikult alanuks (Game of Record, GOR), kui:  
- Kummalgi tiimil õnnestub rünnak või oskuse (ability) kasutamine käsilaste, jungle creep’ide, ehitiste või vastaste vastu  
- Vastased näevad teineteist (Clairvoyance ei loe)  
- Sisenetakse vastase territooriumile  
- Mäng on kestnud vähemalt 2 minutit  

Pärast GOR-i staatuseni jõudmist ei või mängu uuesti alustada, välja arvatud mõjuval põhjusel (bug, ühenduse probleemid jne).  

4.2 Mängu seiskamine:  
- Mängu pausile panemise ajal ei tohi lahkuda matši alalt ilma loata  
- Korraldajad võivad mängu pausile panna vajadusel  
- Mõlemal tiimil on õigus võtta kokku kuni **15 minutit pausi** mõjuval põhjusel  
- Mängu uuesti alustamine toimub mõlema poole nõusolekul või kohtuniku loal  

4.3 Kui tekib takistus ausa mängu läbiviimisel (gamebreaking bug, võrguvead jne), määrab kohtunik uued juhised.

## 5. Match’i lõpetamine

- Võitja on tiim, kellel on mitmemängulise match’i puhul kõige rohkem võite  
- Korraldaja avaldab tulemused kõigile osalejatele ja uuendab Challengermode turniiripuud pärast iga match’i  

## 6. Turniirilt välja langemine

- Tiim võib igal ajal lõpetada osalemise, teavitades kohtunikku või korraldajat  
- Karistused jäävad kehtima turniiri lõpuni  
- Tiimi võib eemaldada, kui nad ei ilmu kohale või pole valmis kokkulepitud ajaks  
- Tiimi nimekirja ei saa turniiri jooksul muuta  
- Loobumisel või eemaldamisel antakse loobumisvõit  

## 7. Karistused

- Karistusi määravad ainult kohtunikud vastavalt reeglitele  
- Kohtunik peab olema erapooletu  
- Karistused võivad kehtida ühele mängule või kogu turniirile  

### 7.10 Karistuste liigid

7.10.1 **Hoiatus:**  
Hoiatus on kirja pandud märguanne mängijale või tiimile väikese eksimuse eest.

7.10.2 **Ban’i kaotus:**  
Tiim ei või karistusele järgneval mängul ban'ida kindel arv tegelasi. Kohtunik jälgib, et tiim ei valiks karistusena määratud arvu ban'e ning laseks selle asemel taimeril nulli joosta.

7.10.3 **Mängu kaotus:**  
Tiim saab automaatse kaotuse ühel mängul.

7.10.4 **Match’i kaotus:**  
Tiim saab automaatse match’i kaotuse.

7.10.5 **Diskvalifitseerimine:**  
Diskvalifikatsioon kehtib tervele tiimile. Sellel juhul loobub tiim kõigist võitudest. Kui diskvalifikatsioon on saadud eskaleeruvate eksimuste tulemusel, saab tiim selle osa võitudest, mis neil oli selleks hetkeks välja teenitud.  
Mõningatel juhtudel on kohtunikul lubatud diskvalifitseerida ainult üks mängija tiimi asemel, kui mängija eksimus ei mõjuta vastasmeeskonda ega teisi tiimiliikmeid. Üldiselt on see võimalik juhul, kui mängija eksimus kuulub kategooriasse "Mittesobilik käitumine – Raske eksimus". Sel juhul võib ülejäänud tiim turniiril jätkata varumängija olemasolul. Vastasel korral peab ka kogu tiim turniirilt välja langema.

### 7.11 Karistuste eskaleerimine

Hoiatus → hoiatus → ban’i kaotus → mängu kaotus → match’i kaotus → diskvalifitseerimine

### 7.12 Turniiri eksimused

- **Välise abi kasutamine** – hoiatus  
- **Juhiste eiramine** – esimese valiku kaotus  
- **Mittesobilik käitumine:**  
  - *Kerget eksimust* karistatakse hoiatusega  
  - *Keskmist eksimust* karistatakse mängu kaotusega  
  - *Rasket eksimust* karistatakse diskvalifitseerimise ja vajadusel politsei teavitamisega  

Näited: vihakõne, agressiivne käitumine, vargus, alkohol ja joove, sohitegemine, kokkumäng, altkäemaks ja panustamine.

## 8. Double Elimination

Turniir algab 16 tiimiga. Esimese raundi järel jagatakse tiimid **võitjate** ja **kaotajate** elimineerimispuusse.  
- Esimesed 3 raundi: *best of 1*  
- Upper ja lower finaal: *best of 3*  
- Finaal: *best of 5*  
- Finaali kaotaja mängib kaotajate puu võitjaga III koha peale  
