## 1. Üldist 
1. **1.1** Counter-Strike 2 (edaspidi CS2) turniir toimub 24.-26. Oktoober, 2025 Tallinna Tehnikaülikooli (TalTech) ruumides, Ehitajate tee 5, Tallinn.
2. **1.2** Turniiri auhinnafondiks on 5750€, mis jaguneb järgnevalt:
   1. **1.2.1** TOP 3 auhinna found on 5000€:
      - **1.2.1.1** Esimese koha saanud võistkond - 500€ võistleja kohta
      - **1.2.1.2** Teise koha saanud võistkond - 300€ võistleja kohta
      - **1.2.1.3** Kolmanda koha saanud võistkond - 200€ võistleja kohta
   2. **1.2.2** LCQ auhinna fond on 750€:
      - **1.2.2.1** Esimese koha saanud võistkond - 100€ võistleja kohta
      - **1.2.2.2** Teise koha saanud võistkond - 50€ võistleja kohta
3. **1.3** Võidusumma makstakse välja võistleja pangakontole.
   1. **1.3.1** Alaealise võistleja puhul makstakse võit vanema/eestkostja pangakontole.
4. **1.4** Terve turniiri vältel tuleb igal osalejal lähtuda Eesti Vabariigi seadusest, TipiLAN kodukorrast ja ürituse reeglistikust.
5. **1.5** Piletiostuga annab iga osaleja loa end pildistada, filmida ja kasutada kogu fotograafilist, audio- ja videomaterjali ürituse jäädvustamiseks ja turundamiseks.
6. **1.6** CS2 põhiturniiri salvestatakse ning kantakse üle voogedastusplatvormidel Twitch ja YouTube.
7. **1.7** Kõik turniiriga seotud suhtlused tiimiliikmete vahel (nt mängusisene chat, häälvestlused, Discordi vestlused jne) salvestatakse.
8. **1.8** Ise mängu üle kandmise puhul peab otseülekande viivis (delay) olema vähemalt 5 minutit.
9. **1.9** Korraldajatel on õigus kasutada osalejate isiklikku informatsiooni vaid ürituse läbiviimise raames.
10. **1.10** Korraldustiimil on õigus reegleid vajadusel muuta ja redigeerida etteteatamata.
11. **1.11** Korraldustiim on kõikide osalejate suhtes erapooletud.

## 2. CS2 põhiturniiri tiim ja tiimi koosseis
1. **2.1** CS2 põhiturniiri tiim (edaspidi tiim) põhikoosseisu kuulub viis põhiliiget, kellest üks on tiimikapten;
2. **2.2** Tiimikapten on tiimi esindaja, kes:
    1. **2.2.1** On kontaktisikuks korraldustiimile;
    2. **2.2.2** Registreerib tiimi turniirile;
    3. **2.2.3** Vastutab tiimi käitumise ja tegude eest;
    4. **2.2.4** Esindab tiimi hoiatuste, diskvalifikatsioonide, vaidlustuste ja timeout-ide korral.

3. **2.3** Igal tiimil võib olla üks varumängija, kes ei kuulu tiimi põhikoosseisu:
    1. **2.3.1** Varumängija peab soetama endale eraldi varumängija pileti;
    2. **2.3.2** Varumängija võib asendada ükskõik millist tiimi põhikoosseisu liiget turniiri toimumisel ajal;
    3. **2.3.3** Varumängijale kehtivad samad õigused ja nõuded, mis tiimi põhikoosseisule.
4. **2.4** Tiimi põhikoosseisus on lubatud välja vahetada mängijaid enne tiimide registreerimiskuupäeva lõppemist:
    1. **2.4.1** Mängijate väljavahetamine toimub läbi Fienta;
    2. **2.4.2** Liikme välja vahetamisel jääb tiimil jätkuvalt õigus varumängijale;
    3. **2.4.3** Asendusmängijale kehtivad samad õigused ja nõuded, mis tiimi põhikoosseisule.
5. **2.5** Tiimikapteni väljavahetamisel (nt varumängija või asendusmängija) otsustab tiim ise, kellele tiimikapteni õigused ja kohustused tiimisiseselt üle kanduvad;
6. **2.6** Tiim peab 2 nädalat enne turniiri toimumist kinnitama oma osaluse, lõpliku tiimi põhikoosseisu ja tiimi nime tiimikaptenile saadetud emailis. Juhul, kui põhiliige langeb tiimi põhikoosseisut välja pärast seda, kui tiimi lõplik koosseis on kinnitatud, peab tiim rakendama oma varumängijat.
7. **2.7** Kui tiim astub turniiril osalemisest tagasi enne registreerimistähtaega, makstakse osalemistasu tiimile tagasi.
8. **2.8** Kõik tiimiliikmed (k.a. põhikoosseis, varumängija, asendusmängija(d)) võivad turniiril kuulda vaid ühte tiimi korraga ja esindada vaid iseennast (st keelatud on lasta kellelgi teisel enda eest mängida);
9. **2.9** Kõik tiimiliikmed (k.a. põhikoosseis, varumängija, asendusmängija(d)) peavad turniirile registreerimise päevaks olema vähemalt 16-aastased;
10. **2.10** Mitte ükski tiimiliige ei tohi olla Venemaa Föderatsiooni ega Valgevene Rahvavabariigi kodanik.
11. **2.11** Tiimidel (k.a. põhikoosseis, varumängija, asendusmängija(d)) pole lubatud:
    1. **2.11.1** Treenerite kasutamine;
    2. **2.11.2** Tiimisponsorite kajastamine turniiril;
    3. **2.11.3** Mängida teise tiimi või tiimiliikme huvides;
12. **2.12** Tiimi nimi:
    1. **2.12.1** Ei tohi olla solvav, vulgaarne, poliitiline või muud moodi maitsetu;
    2. **2.12.2** Ei tohi sisaldada emotikone ega muid sümboleid, mis pole tähemärgid;
    3. **2.12.3** Tuleb korraldustiimi poolsel nõudel ära muuta.

## 3. Varustus
1. **3.1** Korraldustiimi poolt on turniiril osalejale tagatud internet, internetikaabel, pikendusjuhtmed ja istekoht lauaga.
2. **3.2** Turniiril osaleja vastutab selle eest, et temal on osalemiseks muu vajalik varustus kaasas ja töötab.

## 4. Ajakava
1. **4.1** Kõik tiimiliikmed peavad kohal olema tund aega enne ettenähtud turniiri algust.
2. **4.2** Mänguvoorus võistlevad tiimid peavad 10 minutit enne vooru algust olema valmis oma ettenähtud kohtadel. Tiimikapteni vastutus on tagada, et tema tiim on õigel ajal õiges kohas ja valmis alustama.
3. **4.3** Mänguvoorude algusajad on korraldustiimi välja pandud turniiri alguseks või eelmise mänguvooru lõpuks.
4. **4.4** Kui mängijal esinevad tehnika või mänguga seotud tehnilised probleemid, peab ta sellest koheselt teavitama mänguvana või korraldustiimi.
5. **4.5** Korraldustiimil on õigus teha ajakavas muudatusi.
6. **4.6** Korraldustiimil on kohustus hoida kõiki osalejaid kursis tekkinud viivituste ja muudatusega.

## 5. Mängu versioon ja seaded
1. **5.1** Terve turniiri jooksul kasutatakse CS2 kõige uuemat versiooni. Kui viimast saadaolevat versiooni peab korraldustiim mängitamatuks vigade või muude muutuste tõttu, võidakse kasutada vanemat versiooni (juhul, kui see on võimalik).
2. **5.2** CS2 turniiril kasutatakse järgnevaid seadeid:
    1. **5.2.1** Parim 24st (mp_maxrounds 24)
    2. **5.2.2** Raundi aeg: 1 minut 55 sekundit (mp_roundtime 1.92)
    3. **5.2.3** Alustusraha: $ 800 (mp_startmoney 800)
    4. **5.2.4** Liikumise keelu aeg raundi alguses: 20 sekundit (mp_freezetime 20)
    5. **5.2.5** Aeg ostmiseks: 20 sekundit (mp_buytime 20)
    6. **5.2.6** Pommi taimer: 40 sekundit (mp_c4timer 40)
    7. **5.2.7** Lisaajal raunde: parim kuuest (6) (mp_overtime_maxrounds 6)
    8. **5.2.8** Lisaaja alustusraha: $12,500 (mp_overtime_startmoney 12500)
    9. **5.2.9** Raundi alguse viivis: 5 sekundit (mp_round_restart_delay 5)
    10. **5.2.10** Keelatud esemed: ei ole(mp_items_prohibited "")
3. **5.3** Lisaaeg: juhul, kui pärast kõigi 24 raundi mängimist on viik, mängitakse lisaaega parim kuuest. Iga lisaaja alguses jäävad võistkonnad poolele, millelt nad eelmisel poolel mängisid - poolajal pooli vahetatakse. Võistkonnad jätkavad lisaaegu, kuni võitja on leitud.
4. **5.4** Paus: iga tiimil on lubatud kutsuda esile paus (timeout) kolmkümmend (30) sekundit kuni kolm (3) korda regulatsiooniraundide ajal. Pausi saavad kutsuda osalejad kirjutades mängusisesesse chatti “!pause”. Võistlejatel on lubatud võtta kõik kolm pausi korraga. Vajadusel saab mänguvana pausi esile kutsuda ühepoolselt.
5. **5.5** Tehniline paus: igal tiimil on vajadusel õigus kasutada tehnilist pausi. Pausi alustamiseks tuleb mängusisesesse chatti sisestada käsklus “.tech”. Tehnilist pausi tohib kasutada üksnes mõjuval põhjusel, tehniliste probleemide esinemisel, ning selle põhjusest tuleb korraldajaid viivitamatult teavitada Discordi kaudu pärast pausi alustamist.

## 6.  Kaardivalik
1. **6.1** Turniir toimub kahes etapis:
    1. **6.1.1** Swiss-süsteem: algfaasis mängitakse Bo1 formaadis. 16 parimat meeskonda pääsevad playoffidele.
    2. **6.1.2** Playoffid: mängitakse double elimination formaadis, kus winners' bracket mängud on Bo3 ja losers' bracket mängud on Bo1.
2. **6.2** Mängitav kaart valitakse välja hetkel aktiivsete Valve’i kaardigrupi (Valve Active Duty Map Group) kaartidest.
3. **6.3** Parim ühest (Bo1): mündiviske võitja otsustab, kas nad on võistkond A või võistkond B. Võistkond A alustab ning protsess on järgmine:
    1. **6.3.1** Võistkond A eemaldab kaks kaarti.
    2. **6.3.2** Võistkond B eemaldab kolm kaarti.
    3. **6.3.3** Võistkond A eemaldab ühe kaardi.
    4. **6.3.4** Järelejäänud kaarti mängitakse.
4. **6.4** Parim kolmest (Bo3): mündiviske võitja otsustab, kas nad on võistkond A või võistkond B. Võistkond A alustab ning protsess näeb välja järgmine:
    1. **6.4.1** Võistkond A eemaldab ühe kaardi.
    2. **6.4.2** Võistkond B eemaldab ühe kaardi.
    3. **6.4.3** Võistkond A valib ühe kaardi.
    4. **6.4.4** Võistkond B valib ühe kaardi.
    5. **6.4.5** Võistkond B eemaldab ühe kaardi.
    6. **6.4.6** Võistkond A eemaldab ühe kaardi.
    7. **6.4.7** Järelejäänud kaart on vajadusel otsustav.

## 7. CS2 turniiril keelatud tegevused
1. **7.1** Igasugune sohitegemine, sealhulgas meetodid mis siin ei ole mainitud, on keelatud.
2. **7.2** Skriptide kasutamine on keelatud (v.a. relvade/granaatide ostmine, hüppeviskamine).
3. **7.3** Liikumine läbi seinte, põrandate ja katuste, k.a. taevas jalutamine (sky-walking) on keelatud.
4. **7.4** „Piksel-jalutamine” (Pixel walking) ehk seismine, kükitamine, kõndimine ja muud tegevused nähtamatutel kaardipiiridel on keelatud.
5. **7.5** Pomme tuleb asetada nii, et neid saaks desarmeerida. See ei hõlma olukordi, kus pommi desarmeerimiseks on vaja mitut mängijat.
6. **7.6** Mängijatel ei ole lubatud armeeritud pommi asetada kohta, kus seda ei saa desarmeerida, kohta, kus see ei puutu kokku tahke objektiga või kus see ei tee tavalist „piiksuvat” heli.
7. **7.7** Mängijatel ei ole lubatud panna esemetele nimesid (nametags), mis rikuvad TipiLAN kodukorras väljatoodut.
8. **7.8** Kohandatud mängufailid/andmed/draiverid ei ole lubatud. 
9. **7.9** Mängukarakteri mudelite (agent skins) kasutamine ei ole lubatud.
10. **7.10** Mängusiseste vigade ära kasutamine on keelatud.
11. **7.11** Igasugune tulemuste kokkuleppimine, mõjutamine, pettus ja manipuleerimine on rangelt keelatud ning tähendab kohest tiimi diskvalifitseerimist. Korraldajatel on õigus kahtluse korral teavitada Eesti Vabariigi korrakaitseorganeid.

## 8. Karistused
1. **8.1** Karistatav on mängusiseste ja mänguväliste reeglite (vt punkti 7) ning kodukorra rikkumine (vaata TipiLAN kodukord).
2. **8.2** Reegleid rikkunud tiimiliikmele tehakse esmalt esimene verbaalne hoiatus. Teise/korduva rikkumisel järel tehakse tiimiliikmele teine verbaalne hoiatus. Kolmandal korral saab tiimiliige turniiril diskvalifikatsiooni. Tiimil on õigus rakendada varumängijat.
3. **8.3** Tiimiliige, kes ei ilmu turniiriks ega mänguvooruks kohale või lahkub turniiri ajal mõjuva põhjuseta, saab turniirilt diskvalifikatsiooni. Tiimil on õigus rakendada varumängijat.
4. **8.4** Tiimiliige, kes pole 10 minutit enne oma mänguvooru algust kohal ja valmis (no-show olukord), saab turniirilt diskvalifikatsiooni, v.a. juhul, kui tiimiliige hilineb mõjuvatel põhjustel ja on sellest teavitanud korraldustiimi. Tiimil on õigus rakendada varumängijat.
5. **8.5** Kui korraldustiim tuvastab, et tiimiliige on eksinud punktis 7 väljatoodu osas, siis diskvalifitseeritakse kogu tiimi turniirilt koheselt. Reegleid rikkunud tiimiliikmele antakse TipiLAN turniiridelt igavene mängukeeld.
6. **8.6** Kui mängukorduse läbivaatamisel tekib korraldustiimil põhjendatud kahtlus, et tiimiliige on eksinud punktis 7 väljatoodu osas, siis diskvalifitseeritakse kogu tiimi turniirilt koheselt. Reegleid rikkunud tiimiliikmele antakse TipiLAN turniiridelt igavene mängukeeld.
7. **8.7** Tiimil endal on õigus astuda turniiril osalemisest tagasi ehk anda iseendale diskvalifikatsioon.
8. **8.8** Tiimi diskvalifitseerimise korral võidab vastastiim automaatselt käesoleva mänguvooru.
9. **8.9** Ainult tiimikapten saab tiimiliikme/tiimi diskvalifitseerimist vaidlustada. Vaidlustus tuleb korraldustiimile esitada 15 minuti jooksul alates diskvalifikatsiooni teavitamisest tiimile.
    1. **8.9.1** Korraldustiimil on aega kuni 25 minutit, et teha otsus vaidlustuse osas. Sellel ajal on mänguvoor pausil ning tiimid ei tohi oma kohtadelt lahkuda.
10. **8.10** Tiimidel on õigus esitada protest olukorras, kus esineb probleem, mis võib mõjutada või mõjutab mänguvooru või tiimi:
    1. **8.10.1** Protesti on õigus esitada korraldustiimile 5 minuti jooksul alates probleemi avastamisest.
    2. **8.10.2** Korraldustiimil on aega kuni 25 minutit, et teha otsus protesti osas. Sellel ajal on mänguvoor pausil ning tiimid ei tohi oma kohtadelt lahkuda.
11. **8.11** Mänguvana teavitab eksimusest, selle sisust ja tagajärjest reegleid rikkunud tiimiliiget, tema tiimi ja vastastiimi.
12. **8.12** Korraldustiimil on õigus panna mänguvoor pausile ja lõpetada paus ükskõik millise hetkel vastavalt vajadusele.
13. **8.13** Korraldustiimil on kohustus kõikidest väljalangemistest ja -arvamistest ning edasistest muudatustest avalikult teada anda.

## 9. Kontakt
Igasuguste üritust puudutavate küsimuste, probleemide, murede jne korral võtta ühendust TipiLAN korraldustiimiga:
(kontaktid)

## 10. Viited
- https://pro.eslgaming.com/csgo/proleague/rules/
- https://github.com/ValveSoftware/counter-strike_rules_and_regs/blob/main/tournament-operation-requirements.md
- https://www.hltv.org/events/8037/iem-dallas-2025
- https://www.hltv.org
- https://liquipedia.net/counterstrike/Portal:Maps/CS2
