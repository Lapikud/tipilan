Üritusel osalemise kodukord kehtib kõigile, nii külastajatele kui võistlejatele. Kodukorra rikkumisel jätab TipiLAN endale õiguse osaleja ürituselt eemaldada ning vajadusel teavitada politseid. Alaealise osaleja puhul teavitame raskema kodukorra eiramise puhul tema vanemaid või eestkostjaid.

# Osaleja meelespea

1. Tulles vaheta oma pilet käepaela vastu.  
2. Osaleja peab olema vähemalt 16-aastane. Pileti kontrollija võib küsida Sinult dokumenti.  
3. Üritust pildistatakse ning filmitakse ja ürituse sisu kajastatakse erinevates meediakanalites.  
4. Kui Sul on ette nähtud TipiLANi poolne majutus, anna sellest teada pileti käepaela vastu vahetamisel.  
5. Kui tuled oma arvutiga, juhendatakse Sind käepaela saades, kuhu saad selle üles panna.  

# Ürituse kodukord

1. Osaleja kohustub käituma viisakalt ning väärikalt ja austama teisi üritusel osalejaid.  
2. TipiLAN ei tolereeri:  
   2.1. Vihakõnet rahvusliku, rassilise, soolise, seksuaalse või religioosse kuuluvuse, puude, välimuse või vanuse kohta; ahistamist, ähvardavat, solvavat või agressiivset käitumist, sellele õhutamist või selle pooldamist  
   2.2. See kehtib nii ürituse alal (IRL) kui ka üritusega seotud online-keskkondades.
3. Osaleja kohustub käituma ürituse hoone, inventari ja sisustuse suhtes heaperemehelikult. Keelatud on lõhkuda, määrida või viia mujale esemeid, mis ei kuulu osalejale.  
   3.1. Kui osalejal on ette nähtud korraldajapoolne majutus, siis majutusalal on osalejal kohustus olla vaikselt ning lubada kaaslastel puhata.  
   3.2. Majutusalale ei või kaasa kutsuda isikuid, kellel ei ole seal majutust ette nähtud.
4. TipiLAN ei vastuta osaleja isikliku vara eest.  
   4.1. Korraldajapoolne majutusala on lukustatav ning kõrvalisi isikuid sinna ei lubata, kuid sellest sõltumata tasub oma väärisesemetel silma peal hoida.  
   4.2. Kui on tekkinud kahtlus, et on toimunud vargus, tuleb sellest koheselt teavitada korraldajat.  
   4.3. Kaotatud asjade leidmisel palume anda need korraldajale või viia need *lost & found’i* (Merchilauda).
5. Ürituse alal on keelatud suitsetada ning kasutada vape’i. Selleks on õues ette nähtud suitsetamise kohad.
6. Üritusele ei tohi kaasa võtta illegaalseid aineid või ravimeid, terariistu, tulirelvi, lõhke- või süüteained ning muid esemeid, mis võivad osalejatele või teistele viga teha.
7. Alaealisel osalejal on keelatud tarbida alkoholi või kasutada nikotiini sisaldavaid tooteid.  
   7.1. Olles baarist alkoholi ostmas, on osalejal baaritöötaja nõudmisel kohustus näidata isikuttõendavat dokumenti.
8. Osaleja kohustub käituma alkoholi suhtes vastutustundlikult.
9. Keelatud on igasugune hasartmäng nii raha kui muude hüvede peale.

